<article lang="nb-NO">

# RFC: UU-prøve og UU-kursing for frontend- og mobilutviklere i Knowit Objectnet høsthalvåret 2022

<i>Foreslått av Eirik Vågeskar.</i> 

Dokumentet er åpent for innspill frem til 12. september 2022.

Tiltakene skal være utført senest innen juni 2023, og helst innen desember 2022.

## Målbart utfall: Alle skal bestå en enkel kunnskapsprøve

De som utvikler web- og mobilapplikasjoner i Knowit Objectnet <em>må</em> ha god kunnskap i universell utforming.

UU-kunnskap er et så stort konkurransefortrinn at det vel anvendt tid å bruke en time på å bevise kunnskapen når man først har tilegnet seg den.

### Vi gjenbruker prøven for tilsvarende ansatte i det offentlige

[Konsulentfirmaet Inklud](https://inklud.no) har laget kurset <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> på vegne av <abbr title="Direktoratet for forvaltning og økonomistyring">DFØ</abbr>.
Kurset er rettet mot utviklere og testledere i det offentlige.
Kurset ender i en kunnskapsprøve med 40 flervalgsspørsmål.

### Man kan ta prøven sammen med andre eller alene

De fleste vil ta denne prøven som avslutning på et UU-kurs som vi planlegger å arrangere. Hvis man kan mye om UU fra før og er usikker på om man trenger opplæringen, kan man gjennomføre prøven på egen hånd.

#### Tidsfrist for å bestå

Alle relevante utviklere må gjennomføre innen en viss frist.
Fristen setter vi senere.
Fagsjefene for mobil og frontend tar ansvar å følge opp gjennom vedkommendes gruppeleder.

## Tiltak for å nå målet: Gjennomføre kurs innen nyttår, sammen eller påegen hånd

Dersom man ikke har kunnskap nok til å bestå prøven, går man gjennom <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite>.

### Gjennomføre kurset på egen hånd

Dersom man ikke kan eller vil delta på et felles kurs, kan man gjennomføre kurset når man selv finner tid.


### Felles kurs: UU-uka

<cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> er egentlig ment for å tas på egen hånd.
Vi tror at mange vil bli mer motivert dersom vi gjennomfører kurset i fellesskap.
For å gjøre det til en begivenhet, kaller vi kurset UU-uka.

Kurset vil finne sted på formiddagene i uke 45, i tidsrommet 9:00–11:30.
Planen å bestille ett eller flere rom i Universitetsgata 7.

#### På-egenhånd-i-fellesskap med mulighet for foredrag

Grunntilbudet vi ser for oss under UU-uka er at deltakerne kan gjennomføre «egenlæring» på sin egen maskin.
Kurslederne oppsummerer og tar spørsmål underveis og på slutten av øktene.
Dette er en læringsmodus de fleste er vant med fra workshops.

Hvis vi får tid til å lage et «foredragsopplegg» av kurset, vil vi også tilby dette. 
I så fall booker vi flere rom.
Deltakerne kan da veksle mellom rommene etter hva de liker best.

#### Fagområdesjefene for frontend og mobil har ansvaret

Fagområdesjefer for frontend og mobil (Eirik Vågeskar og Brynje Nordli) er ansvarlige for gjennomføringen.
De kan delegere ansvaret dersom de ønsker.

## Bakgrunn: Alle må kunne UU. Dette kurset er det beste alternativet vi kjenner til.

### <em>Alle</em> som lager web- og mobilapper skal kunne <em>mye</em> om universell utforming

#### Lovgivning og sunn fornuft krever det

Digitale tjenester som følger universell utforming (UU) blir stadig viktigere:

- Ny lovgivning påkrever at tjenester er universelt utformede.
- Produktene vi lager er ofte en erstatning for en eldre, ikke-digital tjeneste. Erstatninger bør <em>i det minste</em> kunne brukes av alle som kunne brukt en ikke-digital versjon, og helst enda flere.

Det er viktig at alle frontendutviklere i Knowit leverer kode som oppfyller de lovgitte kravene til universell utforming.
Ellers bryter det vi leverer loven på kundens vegne.

Store deler av Norges befolkning trenger universelt utformede tjenester.
En tjeneste som er universelt utformet, har et større grunnlag for å tjene penger.

#### UU-kunnskap er et konkurransefortrinn

Fordi kundene våre er klar over de lovgitte kravene, etterspør de UU-kompetanse.
Ved å være flinke på UU, får vi et konkurransefortrinn.

#### Universell utforming raser sammen om ikke alle teammedlemmer følger det

I praksis er det svært vanskelig å legge ansvaret for universell utforming på et teammedlem.
Derfor må alle som jobber som frontend-, mobil- og fullstack-programmerer ha en viss mengde grunnkunnskaper.

[//]: # (For å ha god hygiene på et sykehus, må alle vaske hendene.)

### Kunnskapsprøven fra <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> er passende for våre formål

#### Prøven er standardisert, praktisk gjennomførbar og streng nok

Som nevnt inneholder kunnskapsprøven som avslutter <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> 40 spørsmål. Den har flere andre.

- Den er mulig å gjennomføre med et stort antall mennesker på kort tid.
- Den er utformet av staten selv for å oppfylle krav staten selv har satt.
- Den krever kunnskaper betydelig langt ut over trivielle.

Som teoriprøven for førerkortet er prøven kanskje banal, men likefullt et kvalitetsstempel. 

#### Kravene til offentlige tjenester er strengere enn til private

UU-kravene som stilles i det offentlige er strengere enn i private næringsliv.
Prøven regnes som god nok for statens egne utviklere.
Da er den god nok for utviklerne i Knowit Objectnet, enten vi skal ha oppdrag i det private eller det offentlige.

### Kurset <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> er passende for utviklerne våre

#### Det beste kurset fagleder for universll utforming i Knowit Experience Oslo har prøvd

Silje Tjomlid er fagleder for universell utforming i Knowit Experience Oslo.
Det var hun som først anbefalte oss kurset <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite>.

> Jeg har brukt mye tid på nettopp kursing, hva som finnes. Har tatt kursene selv, og vet hvilke som er gode. … <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> er veldig bra og omfattende.
> 
> – Silje Tjomlid i direktemeldinger med Eirik Vågeskar på Slack

#### Eirik Vågeskar mener kurset er bra basert på stikkprøver fra modulene

Eirik Vågeskar er fagområdesjef for frontend og frontendutvikler i Knowit Objectnet Oslo.
Han har tatt deler av <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> etter Siljes anbefaling.
Han mener kurset er bra nok til at det er verdt utviklernes tid. 

##### Utviklerrettet og lærerikt

Eirik er positivt overrasket over hvor nyttig kurset føles, til tross for at det er veldig langt.
Fra modul 3 og ut føles mesteparten av informasjonen relevant for arbeid han gjør daglig. 
Det er ingen temaer som lett kunne vært kuttet bort.

For eksempel er han fornøyd med forklaringen av hvordan ulike HTML-elementer får visse ARIA-roller. 
En annen positiv overraskelse var en video om hvordan Stortingets nettsider fremstår når man bruker skjermleser.

<iframe src="https://player.vimeo.com/video/662995439?h=f1720e5d61" width="640" height="400" frameborder="0" allow="autoplay; fullscreen; picture-in-picture" allowfullscreen></iframe><p><a href="https://vimeo.com/662995439">Hvordan oppleves offentlige nettsider for personer med funksjonsnedsettelser?</a> from <a href="https://vimeo.com/user162346957">Inklud</a> on <a href="https://vimeo.com">Vimeo</a>.</p>

##### Skjønnhetsfeilene er ikke nok til å vippe det av pinnen

Kurset har noen skjønnhetsfeil. 
De to første modulene er gjentakelse av informasjon man har hørt i «alle» sammenhenger der UU blir nevnt.
Tekstene er i overkant ordrike.
Skrivefeilene er så hyppige at teksten <em>umulig</em> kan ha gjennomgått en tilstrekkelig språkvask.


Dette skjemmer innholdet, men er nok til at vi burde lete etter bedre alternativer.

### Tidspunktene for UU-uka er valgt for å ha nok tid og kollidere minst mulig 

Som nevnt skal vi avholde UU-uka uke 45 (7.&ndash;11. november) er et godt tidspunkt for UU-uka.

#### 12,5 timer er tilstrekkelig til å ta kurset

Arbeidsmengden i <cite>[Universell utforming av IKT for utviklere og testledere](https://kurs-laeringsplattformen.difi.no/mod/scorm/view.php?id=316)</cite> er slik at man trenger 1&ndash;2 arbeidsdager for å komme gjennom det (med et ganske høyt tempo). Med 2,5 timer i 5 arbeidsdager ender man opp med 12,5 timer totalt.

#### Deltakerne får lunsjen til å prate

Det er også en fordel å ha det før lunsjen, slik at deltakerne kan diskutere innholdet med hverandre i lunsjen.

#### Mange har mye fagtid i november

Uke 45 er første hele uke i november.
Dette er måneden etter fagseminaret i oktober.
Månedene som faller etter fagseminarer har historisk hatt lite annen fagaktivitet (som summits og workshops).
De som ønsker å delta på et felles kurs.

#### Folk rekker å gi beskjed til prosjektet sitt

Ved at vi varsler 2 måneder i forveien, gir vi konsulentene som vil delta god tid til å tilpasse timeplanen.

#### Kolliderer ikke med andre kjente arrangementer

Fagkalenderen inneholder per 2022-08-18 ingenting i uke 45.
Opplegget for nyansatte er ferdig allerede 2. september.

</article>
